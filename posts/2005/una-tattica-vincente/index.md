---
title: "Una tattica vincente"
date: "2005-09-14"
categories: 
  - "thoughts"
tags: 
  - "everydays"
---

In questi ultimi due mesi ho sperimentato un nuovo modo di vivere. Sono convinto di aver molto migliorato le mie condizioni, soprattutto in fatto di stress e soddisfazione personale. Voglio fare pubblicità a questo metodo rivoluzionario! No, meglio smetterla, sembro più un venditore di aria viziata che un sereno e profondamente appagato studente. Il segreto del mio vivere bene? Non preoccuparsi di nulla. Tutti i problemi si risolvono, prima o poi: non vale la pena di darsi pena! :-) Aggiungo un semplice corollario: fai ciò che ti piace di più. Se c'è un'idea strana o che ti attira un poco più delle altre, seppur non abbia basi solide quanto le altre, mettila in pratica! I sogni migliori sono quelli abbastanza vicini da essere raggiunti, ma abbastanza distanti da richiedere uno sforzo per vederli realizzati! Quante ovvietà avrò scritto in così poche righe? Non lo so! Ma non me ne preoccupo! :-)
