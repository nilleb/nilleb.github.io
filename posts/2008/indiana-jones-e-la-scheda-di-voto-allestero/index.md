---
title: "Indiana Jones e la scheda di voto all'estero"
date: "2008-04-02"
categories: 
  - "thoughts"
---

apro la mia busta in arrivo dal consolato ieri sera (1mo Aprile). contiene un discreto numero di fogli e una busta preaffrancata per il consolato.

ci sono le istruzioni grafiche, per chi non conosce le due lingue in cui le istruzioni sono compilate (italiano e francese, in Francia) . non ho voglia di leggere, in questo momento, quindi seguo le immagini.

1. ritagliare il tagliando elettorale, e imbustarlo nella busta preaffrancata.
2. votare per Camera e Senato, dopodiché inserire le due schede nell'apposita busta bianca.
3. cerco la busta bianca. non c'è.
4. cerco le due schede elettorali. non ci sono.
5. mettere la busta bianca nella busta preaffrancata, chiudere e inviare entro il tre Aprile.

astensione?

chiamo il consolato, mi rispondono tre messaggi automatici, con lunghi spazi tra loro. dopo un minuto e venti ho lasciato un messaggio, dopo 3'40 ho lasciato il secondo (anche io ho dimenticato qualcosa: le mie coordinate). la Console di Lione (non può essere altri che lei, sono persuaso) mi richiama alle 21, cioè meno di mezz'ora dopo. annoto un numero di telefono, che dovrò chiamare il giorno dopo. oggi.

#fine della prima puntata#
