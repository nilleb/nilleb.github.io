
        <html>
        <head>
            <title>Fruizione e condivizione dell&#8217;informazione</title>
        </head>
        <body>
            <h1>Fruizione e condivizione dell&#8217;informazione</h1>
            <p>2006-11-24</p>
            <p>Ieri ho parlato con <a href="http://www.grunig.eu/SensibleSensitivity/">Ambra</a> a proposito della sua tesi, a proposito della fruizione e condivisione dell'informazione. La sua tesi prende come spunto un articolo della BBC che presenta RSS e i feed come un modo di organizzare le informazioni e fornirle agli utenti come il sushi sul suo tappetino scorrevole.</p>
<p>RSS è un formato deputato alla trasmissione di informazioni, di tipo testuale e con caratteristiche simili all'XML. Da un punto di vista informatico sono piuttosto grossolano, ma non m'importa. L'acronimo RSS significa, in una delle sue interpretazioni, RDF Site Summary.</p>
<p>Il suo scopo infatti è quello di rendere disponibili le informazioni testuali incluse in una generica pagina HTML, con uno sforzo di trasmissione esiguo rispetto a quello richiesto dalla trasmissione della pagina intera sulla quale il testo si trova. Ciascun fornitore di contenuti rilascia un proprio <strong>feed</strong> RSS.</p>
<p>Attraverso questo strumento è possibile inviare a un grande numero di utenti il riassunto di un intero sito web, permettendo agli utenti di selezionare ciò che realmente li interessa prima di costringerli a scaricare le intere pagine. Inoltre, gli utenti possono usare strumenti (programmi) appositi per aggregare più feed RSS e costruire un nuovo contenuto, risultato degli interessi dell'utente.</p>
<p>Gli aggregatori di feed sono utillissimi nell'ottenere tutte le notizie più recenti dei quotidiani. Oppure, per ottenere tutti i post dei blog preferiti. O ancora, per ottenere tutte le novità in arrivo nelle videoteche vicino a casa, e così via.</p>
<p>Per quanto riguarda la condivisione dell'informazione, si fa uso invece del Social Bookmarking. In questo "fenomeno" si includono tutta una serie di piattaforme Web (leggi siti) che forniscono strumenti ad-hoc per</p>
<ul>
<li>l'inserimento di nuovi siti (link)</li>
<li>la catalogazione dei siti (link) inseriti</li>
<li>la navigazione dei siti (link) inseriti, in base alla sua descrizione, alla sua locazione sulla rete, o ad una serie di parole chiave ad esso associate.</li>
</ul>
<p>Questi strumenti permettono anche di condividere in maniera più diretta l'informazione, ad esempio inviandola agli amici e pubblicandola in pagine personali. Alcuni di questi strumenti, poi, permettono agli utenti di interagire, dando opinioni e voti alle risorse inserite.</p>
<p>Attraverso il voto si permette agli utenti di costruire reti sociali, basate sul "karma" degli utenti e sulla fiducia tra gli utenti. Il karma è la reputazione degli utenti, che viene stabilità con l'apprezzamento della comunità nei confronti del singolo utente. La fiducia tra gli utenti nasce in modo implicito attraverso l'interazione, o attraverso la valutazione del "karma".</p>
<p>Mi sembra di aver esagerato, e di aver fornito un'enorme quantità di informazioni senza fonti sulle quali basare le mie affermazioni. Se questo è vero soprattutto per l'ultimo paragrafo, non lo è per quelli precedenti. Ho trovato parecchio materiale a proposito. Forse me ne sono interessato da un punto di vista più pratico che teorico, ma ho cercato contenuti quanto più possibile privi di tecnicismi.</p>
<p>Questo post è il frutto della mia ricerca di stamattina. Lo trovo un argomento molto interessante, tutto qui.</p>
<p><strong>Fruizione dell'informazione</strong> <a href="http://it.wikipedia.org/wiki/Really_simple_syndication">http://it.wikipedia.org/wiki/Really_simple_syndication</a> <a href="http://news.bbc.co.uk/2/hi/programmes/3223484.stm">http://news.bbc.co.uk/2/hi/programmes/3223484.stm</a> <a href="http://news.bbc.co.uk/2/hi/technology/4421707.stm">http://news.bbc.co.uk/2/hi/technology/4421707.stm</a> <a href="http://xo.typepad.com/blog/2005/04/_turning_the_we.html">http://xo.typepad.com/blog/2005/04/_turning_the_we.html</a></p>
<p><strong>Condivisione dell'informazione</strong> <a href="http://it.wikipedia.org/wiki/Social_bookmarking">http://it.wikipedia.org/wiki/Social_bookmarking</a> <a href="http://googleblog.blogspot.com/2006/03/google-reader-learns-to-share.html">http://googleblog.blogspot.com/2006/03/google-reader-learns-to-share.html</a> <a href="http://www.dlib.org//dlib/april05/hammond/04hammond.html">http://www.dlib.org//dlib/april05/hammond/04hammond.html</a> <a href="http://www.educause.edu/ir/library/pdf/ELI7001.pdf">http://www.educause.edu/ir/library/pdf/ELI7001.pdf</a> <a href="http://wiki.mozilla.org/Places">http://wiki.mozilla.org/Places</a> <a href="http://wiki.mozilla.org/Places:User_Interface">http://wiki.mozilla.org/Places:User_Interface</a></p>
<p><a href="http://www.freeonline.org/dir/c-1109/Editoria%20Sociale">http://www.freeonline.org/dir/c-1109/Editoria%20Sociale</a> <a href="http://www.maestroalberto.it/tag/20/">http://www.maestroalberto.it/tag/20/</a> Rimando anche a nomi illustri come <a href="http://del.icio.us/">del.icio.us</a>, <a href="http://digg.com/">digg</a>, <a href="http://docs.google.com/">writely</a>. Il cosiddetto Web2.0 è la realizzazione di un paradigma che permette di condividere l'esperienza e la conoscenza degli utenti con quella dei creatori dei contenuti pubblicati in rete. Questo è l'hype del momento, ed una pregevole iniziativa.</p>
<p><strong>Condivisione di esperienze</strong> <a href="http://it.wikipedia.org/wiki/Social_software">http://it.wikipedia.org/wiki/Social_software</a> <a href="http://www.bookcafe.net/blog/archivio.cfm?categoria=Blog%20Generation">http://www.bookcafe.net/blog/archivio.cfm?categoria=Blog%20Generation</a></p>
<p><strong>Tecnicismi</strong> <a href="http://it.wikipedia.org/wiki/Web_semantico">http://it.wikipedia.org/wiki/Web_semantico</a> <a href="http://it.wikipedia.org/wiki/Metadato">http://it.wikipedia.org/wiki/Metadato</a></p>
<p><strong>A proposito del bug di Firefox2</strong> non c'entra nulla con l'argomento, ma me ne sono interessato lo stesso questa mattina. :-) <a href="http://www.info-svc.com/news/11-21-2006/rcsr1">http://www.info-svc.com/news/11-21-2006/rcsr1</a> <a href="http://www.info-svc.com/news/11-21-2006/">http://www.info-svc.com/news/11-21-2006/</a></p>
<p><strong>Update</strong>: inseriti i link. Chiedo scusa a tutti (tutti?) quelli che erano interessati a leggere i contenuti remoti e non l'hanno fatto per la mia (e pure loro, però...) pigrizia..</p>
        </body>
        </html>
        