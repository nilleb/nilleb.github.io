---
title: "Inseguendo un filo"
date: "2005-08-10"
categories: 
  - "feelings"
---

Che strana è la vita. Ci pone continuamente di fronte a scelte importanti. E continuamente cambiamo i nostri piani, sogni e desideri. A volte in modo radicale, altre volte aggiungendo o togliendo dettagli. Tutto questo è cambiamento. Fino a poco tempo fa ero pronto a mettere in gioco tutto, pronto a rischiare per inseguire un sogno di libertà. Non mi rendevo conto che ciò che inseguivo era il cambiamento stesso. Quando gli amici mi dicevano che ciò di cui avevo bisogno era cambiare non li capivo. Avevo bisogno di sapere cosa cambiare. E chiedendomi cosa cambiare, perdevo tempo. Ogni momento di questa vita va vissuto e affrontato con gioia. Il mondo non va aspettato: lui è già qui. E sparsi per il mondo, i mezzi per cambiare. Ho trovato i mezzi. Sto cambiando. Ora trovo molto più difficile scrivere su questa pagina. Trovo difficile anche leggere e concentrarmi. Sarà l'aria del mare, o l'aria dell'estate. O **qualcos'altro**. Scappo, mi rifugio nei miei sogni. Vado a vivere la mia vita. Continuo a inseguire il mio filo! :-)
