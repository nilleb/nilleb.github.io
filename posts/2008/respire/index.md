---
title: "respire"
date: "2008-03-18"
categories: 
  - "thoughts"
tags: 
  - "everydays"
---

wow, finalmente. respiro di nuovo. posso di nuovo distogliere lo sguardo dallo schermo per guardare fuori dalla finestra. non un panorama idilliaco, ma almeno un piccolo giardinetto tra i palazzi di Villeurbanne. in un certo senso, è un peccato, perchè giusto dall'altra parte dell'ufficio, dove siede Alban, si vedono i monts d'or. un nome poetico per un gruppo di collinette che da sempre costituiscono il limite settentrionale di Lyon. il nome viene dalla roccia dorata che si trova dappertutto sulle colline. il colore di questa roccia, al tramonto, assume delle sfumature impressionanti. bellissime. il 20mo secolo ha portato un po'meno fortuna a queste colline, ma restano comunque luoghi meravigliosi.

la beta è uscita. finalmente. precisi sull'orario, ma quanta fatica.. diciamo che è una beta ufficiale, nel senso che contiene un sacco di elefanti buggosi dentro ad un ripostiglio di codice... ma almeno li conosciamo per nome :-) forse è una abitudine ormai, ma mi comincio a chiedere come mai il "check spelling" di FF sia assente sul mio primo paragrafo, e assolutamente presente sotto ogni lettera del primo. comincio a pensarlo, leggermente.. sadicamente felice.. un bug! ecco, l'ho detto. svanisce l'eccitazione del momento, semplicemente ripeto una frase molto sentita negli ultimi giorni. me ne frego.

adesso non mi rimane che scrivere piccoli strumenti della vita quotidiana: un generatore di numeri di carte di credito, e un generatore di partita iva. uno anche per la belgique e la francia. devo cancellare lo spam, e scrivere a un po' di gente. ho intra-sentito delle notizie tristi. altre più felici. sono contento di ritornare da quel lato delle alpi sabato.
