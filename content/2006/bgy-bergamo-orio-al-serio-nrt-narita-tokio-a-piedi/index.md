---
title: "(BGY) Orio al Serio, Bergamo - (NRT) Narita, Tokio."
date: 2006-01-07
categories: 
  - "thoughts"
---

A piedi.

Cinque anni. 1335 giorni. Cinque euro al giorno, mediamente. Un carrellino con dentro un sacco a pelo e la tenda, e indosso una giacca sufficientemente spessa. Fanno circa 30 km al giorno, con una pausa il sabato. Quanti paesi sono, da qui al Giappone?

In video c'è un trentenne coi baffi, la voce triste e capelli corti, rasati. Veste semplice. Una maglia, un giaccone, i pantaloni della tuta e un paio di scarpe da ginnastica. Tiene una racchetta da cammino in mano, e un carrellino legato al guinzaglio. Il carrellino è semivuoto, ma ha un aspetto marziano.

Tanti numeri, tanti paesi, tante persone aspettano quest'uomo. Il carrellino quasi vuoto serve a metterci dentro ciò che incontra lungo la strada. Questa è l'essenza del viaggio: non è importante con cosa si parte, ma ciò che si incontra lungo la strada.

A questo viaggiatore auguro tutta la fortuna possibile. Di realizzare il proprio sogno, senza renderlo una abile mossa mediatica. E di trovare ciò che cerca, tra Orio al Serio e Narita.
