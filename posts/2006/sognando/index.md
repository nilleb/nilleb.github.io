---
title: "Sognando.."
date: "2006-07-19"
categories: 
  - "thoughts"
---

Le rane gracidano, tutto il resto è silenzio.

Torna in mente un ritornello: è un pianoforte che suona melodioso. Una voce femminile si aggiunge, melodiosa anche lei. L'atmosfera è quella di un'altra terra, sospesa tra il ghiaccio e i vulcani.

L'erba mi solletica le braccia, le mie mani sono intrecciate sotto la nuca, il cielo è grigio e il crepuscolo sta arrivando alla sua fine.

Nella mia mente vorticano pensieri veloci, un po' come le particelle in circolo all'interno di un'uragano. Qualcuna di queste particelle ha una carica positiva, qualcun'altra fortemente negativa.

Una frase mi torna in mente, spesso, come un mantra: la fortuna gira.

E così, a distanza di un'anno, mi sento di nuovo così: forte e al tempo stesso debole. Felice e preoccupato. Colmo di un senso di potenza, ma così preoccupato per ciò che accade.

In questo vorticare di particelle, cadono alberi. In lontananza, qualche lampo si fa vedere.

Mi risveglio.

Cosa ho sognato? Non ricordo mai i sogni, al risveglio.
