---
title: "i rimedi della bis-nonna"
date: "2007-12-22"
categories: 
  - "thoughts"
---

L'aria fredda che stamattina usciva dalle bocche dirette verso il parabrezza. ne sono sicuro. è lei la colpevole del mio mal di testa epocale.

Per tutto il giorno non ha fatto che aumentare, complici il freddo, le luci, le scritte e i grattacapi. e il climax l'ha raggiunto qualche minuto dopo cena.

Sai, come quando ti senti la testa pulsare. quando, non sai perché ma, la stessa luce diventa fonte di dolore. quando sai che ci sono soltanto tre cose al mondo che riescono a farti stare meglio.

beh, per me quelle tre cose sono il sonno, la voce di alcune persone e il Rimedio della bisNonna. naturalmente non funzionano sempre, ma mi bastano.

non sento tanto il bisogno di parlare delle prime due, stasera. piuttosto, voglio spiegare a mondo cosa sia il Mio RImedio della bisNonna.

Innanzitutto, versate in un pentolino la massima quantità d'acqua. Di solito si deve cercare un buon compromesso per la dimensione del pentolino, capirete meglio leggendo il resto. Poi, portate a ebollizione l'acqua.

Adesso, una parte spettacolare. Prendete il bicarbonato di sodio che tenete nella dispensa. La vostra mamma ne ha di sicuro. La mia pure. Se non lo trovate, potete usare altri tipi di sali o qualche erba aromatica, ma quello è veramente un toccasana. In più, le erbe aromatiche hanno certi effetti collaterali... ;-)

Dicevo, ora dovete versare il bicarbonato dentro all'acqua bollente. Miei cari, fate attenzione prima di procedere: dovete sapere che il bicarbonato è un sale. immergendolo in acqua, i suoi legami chimici si dissolvono, sprigionando energia. ci siamo capiti, no? :-)

Ultimo ingrediente: l'asciugamano. pigliatelo da parte.

Ora mettetevi comodi, seduti di fronte al pentolino fumante. chinate la testa e mettetevi l'asciugamano  sui capelli. beh, insomma, deve fare da separé tra (voi + il pentolino) e il resto del mondo. ora, inspirate col naso (se ce la fate) e espirate con la bocca. occhio a non bruciarvi.

continuate per un po', fino a quando non provate sollievo, avete le labbra che sanno di sale e provate una immensa voglia di asciugarvi la faccia.

spero vi porti sollievo! :-)
