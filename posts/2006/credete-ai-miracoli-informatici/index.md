---
title: "Credete ai miracoli (informatici)?"
date: "2006-05-13"
categories: 
  - "thoughts"
---

Due settimane. Due settimane di buio completo. Il monitor del mio portatile non si accendeva più. L'ultima schermata si era bloccata su una immagine a righe gialle, completamente immobile. Insomma, qualcosa di già visto, circa un anno fa. Quando la logic board aveva inesorabilmente terminato il suo cammino.

Stamattina, dopo aver passato due settimane senza toccare un dispositivo elettronico, ho riacceso il portatile. Volevo recuperare i dati, prima di portarlo in riparazione. E invece no. Dopo qualche secondo, si è acceso il monitor, e ora sto scrivendo dal mio computer, sul mio blog preferito. :-)

Miracolo? Attaccamento alla vita dei dispositivi elettronici? Tensione da tesi, poi dissipata? Mah, forse i componenti elettrici hanno una loro vita, un loro Io e le loro priorità. Che non coincidono mai con quelle del loro proprietario, peccato :-)
