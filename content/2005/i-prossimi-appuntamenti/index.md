---
title: "I prossimi appuntamenti"
date: "2005-12-06"
categories: 
  - "feelings"
  - "photography"
  - "thoughts"
tags: 
  - "everydays"
  - "travelling"
---

Si è aperta a Torino il 2 Dicembre, è una mostra sugli Inuit. Continuerà fino al prossimo aprile, ma spero di andarci presto. Non ho idea di cosa ci sia esattamente, in quanto non ho ancora letto nulla dal [suo sito](http://www.popolidelghiaccio.it/). C'è anche una [pagina](http://www.regione.piemonte.it/museoscienzenaturali/mostre/inuit.htm) della Regione piemonte a proposito della mostra, ma si sofferma perlopiù sulla presentazione che ha impegnato anche autorità dello stato. Inoltre la [GAM](http://www.gamtorino.it/gam_ita.htm) propone anche una mostra di fotografie su Torino, intitolata "6 X Torino". Forse ci andrò con [Luca](http://planet.gentoo.org/developers/lu_zero) la settimana prossima. La prossima settimana ci sarà anche una [partita della nazionale](http://www.ticketone.it) Italiana di hockey, che affronterà il Canada. Data la caratura degli ospiti l'esito dell'incontro è forse già deciso, ma andrò comunque per la prima volta a vedere una partita di hockey! Il 18 Dicembre sarà invece la volta della recita di Natale di mia nipote Lucia, ma questo evento è un po' meno pubblico.. L'appuntamento è per chi ci tiene (???) al cinema Lux di Rivarolo (ok, non esiste un cinema a Rivarolo, ma una volta c'era!) Così, tanto per sognare un po', aggiungo anche un [link](http://www.viaggio-in-germania.de/mondiali2006.html) alla pagina dei prossimi mondiali di calcio, che si terranno in Germania. Chi viene con noi? :-)
