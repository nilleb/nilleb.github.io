---
title: "Quante belle notizie!"
date: "2005-09-10"
categories: 
  - "feelings"
tags: 
  - "everydays"
---

I ritorni a casa sono a volte un po' stressanti. Il clima della vacanza favorisce un relax completo, che ci catapulta in una dimensione onirica ben distante dalla vita di tutti i giorni. Il mondo intanto continua a girare intorno a noi. Al di là delle parole, in questa vacanza ho perso il conto dei giorni e ho visto cose incantevoli. Ho passato momenti emozionanti e sono sempre stato bene. Più che bene! Mi spiace di non aver avvisato nessuno dei miei spostamenti, e di aver perso traccia di coloro che sono rimasti a casa. Risentendoli una volta a casa, mi sono accorto di quante novità ci siano.. Qualcuno si laurea (Giulia, Totti, Api), qualcuno ha passato esami (sono troppi!), qualcuno è stato in vacanza (Gianni), qualcuno non si è proprio mosso (purtroppo sono troppi anche qui..). Questo messaggio serve a salutare tutti. Sono tornato a casa.
