---
title: "Primavera in Canavese"
date: 2006-03-19
categories: 
  - "thoughts"
tags: 
  - "everydays"
  - "travelling"
---

Quando stasera ho scoperto che Paolo Rossi si è perso con un carro armato in Canavese, sono scoppiato a ridere. Non ci potevo credere, anche se riuscivo ad immaginarmi più o meno tutto: il poligono di tiro dell'esercito tra Barbania e San Carlo, i carri armati che gironzolano al suo interno coperti dalla vegetazione, e la casa di un ignaro contadino a qualche chilometro di distanza dalle recinzioni.. La faccia del contadino è affascinata, le sue primavere sono tante ma non si aspettava di certo una visita così in tempo di pace. O i primi ministri si dimenticano sempre di dire qualcosa?

E cosa dire poi dell'ignaro Paolo Rossi, che una volta aperta la saracinesca di ingresso al carro armato allarga le braccia scuotendo la testa? Riesco a immaginarmi tutto, mentre nello studio della RAI lo stesso uomo, solo coi capelli un po' più grigi, racconta la storia a un Fabio Fazio che si piega dalle risate.

Quante cose hai da raccontarci, verde Canavese! :-)
