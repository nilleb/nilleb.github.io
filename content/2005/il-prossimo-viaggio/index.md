---
title: "Il prossimo viaggio"
date: "2005-12-05"
categories: 
  - "thoughts"
tags: 
  - "travelling"
---

Sono in partenza, evviva! Ne scrivo già oggi, ma in realtà partirò mercoledì sera. La destinazione questa volta è Lione, in Francia. La vado a vedere in occasione della Fète Lumiére. Viaggiamo in auto, sebbene faccia un po' freddo, e facciamo sosta sulla costa azzurra, a Port Frejus. Dopo ciò che è successo agli automobilisti la settimana passata sulla Torino-Savona spero che non nevichi. La mattina successiva proseguiamo verso la capitale dei Rhone-Alpes, circondata da un paesaggio incantevole (i borghi delle pietre dorate, le colline del beaujoulais) e situata tra due fiumi. Mi hanno detto che d'inverno fa molto freddo, laggiù. Però sono preparato all'evenienza di tanta neve, e sono così eccitato all'idea di vedere questa città! Me ne hanno parlato in tante occasioni, e c'è molta aspettativa nei suoi confronti. Vi farò sapere se ne sono rimasto deluso! :-) Sono contento anche per il poter ascoltare un po' di lingue straniere e parlare qualche volta il mio amato inglese. Sto imparando il francese, ma al di là del classico "u est le jambon?" non so dire nulla di pratico. Se per caso qualcun altro venisse a Lione per il week end lungo dell'immacolata me lo faccia sapere! (non è così strano, ho saputo: solo una settimana fa ho scoperto che mia sorella ci va per la stessa festa!) Buon 8 dicembre a tutti!
