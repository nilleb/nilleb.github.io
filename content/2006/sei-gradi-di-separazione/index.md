---
title: "Sei gradi di separazione"
date: 2006-02-07
categories: 
  - "thoughts"
---

Per via della tesi mi sono ritrovato a studiare il fenomeno delle Social Networks. Lo trovo un argomento affascinante, così come la teoria dei sei gradi di separazione.

Tuttavia sono molto combattuto sulla bontà di tutto questo discutere e scoprire le profonde interrelazioni tra esseri umani. Ne sono stupito piacevolmente, quando scopro che nel nostro mondo qualsiasi persona è separata da qualsiasi altra da _mediamente_ sei gradi di relazione interpersonale (dato sperimentale).

Ma mi sembra anche triste che le social networks siano un argomento perlopiù relativo alla Grande Rete, Internet. Che permette di avvicinare e conoscere più gente. Ma **quale** gente? Come facciamo a relazionarci con un'entità senza sapere chi è, se le sue idee sono quelle che professa, se effettivamente è chi dice di essere? PS: Oggi ho ravvivato Vagamente.org. Qualcuno arriverà? Se potessi, convincerei tutte le persone che conosco a scriverci sopra.
