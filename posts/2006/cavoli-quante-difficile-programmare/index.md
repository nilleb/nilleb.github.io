---
title: "Cavoli, quant&#8217;è difficile programmare!"
date: "2006-12-21"
categories: 
  - "thoughts"
---

Amo scrivere codice, ma era da parecchio tempo che non ci provavo neppure più.

Ho cercato di scrivere qualcosa di utile per i colleghi, che lascerò... domani. Il risultato è stata un'applicazione scritta in C#, sviluppata con SharpDevelop per la piattaforma .net. Mi spiace molto usare questi strumenti invece di qualcosa di più libero. Tuttavia, data la preferenza (spiccata) dei colleghi ad utilizzare un'interfaccia grafica e la mancanza di strumenti di sviluppi seri (KDevelop su tutti), ho deciso di usare .net e sharpDevelop.

Il risultato è una applicazione che crea pagine XHTML a partire dai contenuti SVG, compresi gli indici per la navigazione. Credo che a Francesco e agli altri questo aggeggio farà comodo, ma sono abbastanza convinto della sua inutilità agli occhi della maggior parte delle persone.

Per coloro che sanno cos'è un TPM, questo piccolo programmino serve a creare con un paio di click tutti (e soli) i contenuti da inviargli quando si devono verificare i fault. E se si cambia qualcosa tra i contenuti di verifica, non è più necessario ricrearli tutti a mano.

Naturalmente, questa applicazione viene rilasciata secondo la licenza GPL. Sto cercando un posto dove mettere il codice, i binari ed un archivio tipo di contenuti SVG, perchè l'FTP di glare.it non è raggiungibile dal posto di lavoro..

**Riferimenti**

- [SharpDevelop](http://www.icsharpcode.net/OpenSource/SD/)
- [KDevelop](http://www.kdevelop.org/)
