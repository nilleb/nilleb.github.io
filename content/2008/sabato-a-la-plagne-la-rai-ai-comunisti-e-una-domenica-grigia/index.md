---
title: "Sabato a La Plagne, la RAI ai comunisti, e una Domenica grigia"
date: 2008-01-27
categories: 
  - "thoughts"
---

piccole idee che rimbalzano nella mia testa:

che bello ieri, con la sciata a [La Plagne](http://maps.google.fr/maps?f=q&hl=it&geocode=&time=&date=&ttype=&q=Macot&sll=48.962187,1.752148&sspn=0.04959,0.160675&ie=UTF8&ll=45.559978,6.655312&spn=0.105768,0.32135&t=h&z=12&iwloc=addr&om=0). una enorme stazione sciistica, con gli eccessi caratteristici del suo genere. Ma anche un enorme comprensorio di piste, con 'gioielli' semi-nascosti e quindi privi di snowboardisti della Domenica. (Non ho niente contro gli snowboardisti, ma non amo il suono del loro strumento.)

Mi è piaciuto anche il film del ritorno in pullman. Tra una dormita e l'altra, Big Fish mi ha quasi fatto venire le lacrime. mah, emozione da fatica, ma anche una morale profonda. L'unico difetto? Metterla (in parte) in bocca ad un attore già prima della fine dell'opera. Credo che faccia capire come mai Tim Burton apprezzi le storie particolari. 5 stelle sul Dizionario del Cinema Bellin.

Oggi, poi, dopo un pranzo veloce ma comunque ottimo mi sono messo a leggere il Courrier International. Alla voce Multimedia c'era una articolo di un giornalista della Repubbilca (non ne ricordo il nome, sorry). Eh ben, anche lui proponeva di eliminare la pubblicità dalla RAI ([Nicolà m'a dit...](http://www.youtube.com/watch?v=fMUedRUJ_HA)). Strano che un governo di destra, in cinque anni completi di governo non l'abbia proposto. Forse adesso ci proveranno. Speriamo.

E questa domenica, beh, sono qui. Al computer, intanto fuori è grigio. Il sole è coperto dal solito schermo grigio di nebbia/nuvole. Non male, ci si puo prendere un attimo di relax dopo una giornata di sport! :-)

Peccato solamente per Jo-Wilfried Tsonga. Aveva battuto Djokovic nella mia personalissima classifica di simpatia.

Ciao, Buona domenica!
