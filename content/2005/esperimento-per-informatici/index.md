---
title: "Esperimento (per informatici)"
date: "2005-07-17"
categories: 
  - "thoughts"
---

Buongiorno! Vorrei proporre a tutti oggi un piccolo esperimento. Per prima cosa, visitate il blog del mio caro amico [axa](http://tina.polito.it/~axa). Prendete la sezione blogs, è sulla destra a mezz'altezza. Ora, prendete il nome che sta sulla terza posizione. Per chi legge questo blog da più tempo, è noto che quello è il mio nick. Ora, per cortesia, cercate con le funzionalità del vostro browser (ctrl-f in molti casi aiuta) la stessa stringa su QUESTA pagina. Non c'è. Sicuri? C'è la funzionalità di ricerca in alto a destra di questo sito. Provate a cercare la stringa con quello.. Scommetto che non trovate nulla. Ora, ultimo pezzo dell'esperimento: andate su Google, e cercate la stessa stringa (sì, è proprio ancora il mio nick.. sono egocentrico quest'oggi). Scorrete la pagina.. Scommetto troverete tra le prime dieci entry Appunti di Viaggio, che è QUESTO sito. Che non contiene la stringa cercata. E non c'è, ad esempio, il sito che trovate togliendo wordpress/\* all'URL corrente, che contiene numerose copie di quella stringa.. Strano, no? No. Questo Google a me comincia a fare paura..
