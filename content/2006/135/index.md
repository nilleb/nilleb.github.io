---
title: "fin-di-giornata"
date: 2006-11-30
categories: 
  - "feelings"
  - "france"
  - "thoughts"
tags: 
  - "everydays"
---

stamattina sono uscito di casa verso le 7:40, come sempre. a quell'ora il sole ha già cominciato ad alzarsi, ma tutto il cielo è ancora rosso intenso. la città è ricoperta di nuvole rosse, le classiche "pecorelle". è un bello spettacolo, vedere tutto questo colore tra i palazzi grigi del centro di Torino.

mi fa piacere, sapere che altre due persone hanno visto lo stesso spettacolo in altri due punti della provincia, alla stessa ora.. :-) peccato soltanto che non avessero con loro una macchina fotografica.

è finita un'altra giornata, o quasi.

ormai tutti in ufficio pensano allo sprint finale prima del 22 (o 21) dicembre. le attività vengono svolte con un occhio al lavoro e l'altro al calendario e al sole che tramonta.

oggi, poi, è il terzo giorno di fila con il mal di testa. pure lui un effetto collaterale dell'attesa del Natale? come riuscirò a sopravvivere ai prossimi (almeno) 34 anni e sei mesi di lavoro che mi attendono prima della pensione? ;-)

su rfi stanno trasmettendo una strana trasmissione a proposito della cultura folk, con qualche cornamusa che suona.. meno male che posso fare un po' di pratica in francese orale con questa emittente radio su internet. il mio rapporto con la Francia sta migliorando, e ormai sto affrontando crisi d'astinenza piuttosto che di ansia da incognito.. :-) insomma, sono il solito uomo lamentoso.

questa stessa rfi ha dichiarato nel giornale delle 1715 che una professoressa è stata arrestata (e condannata?) per aver condiviso 2600 file attraverso il peer-to-peer.. uhm, uhm..
