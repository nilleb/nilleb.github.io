---
title: "Rivarolo, my town"
date: "2006-03-19"
categories: 
  - "thoughts"
tags: 
  - "travelling"
---

Sono tornato da qualche settimana in Canavese. Era un po' che vivevo a Torino, sentendomi del tutto cittadino. Non è stato facile riacquistare le abitudini provinciali, anche se il mio esperimento di cittadinanza è durato poco.

Ciò che mi colpiva appena tornato era la sensazione di calma. Appare forzata, ad un cittadino. Un po' come se dovesse succedere qualcosa da un momento all'altro, un po' come se quello che circonda un rivarolese in un momento qualsiasi della giornata fosse il silenzio prima della tempesta.

E invece no. La calma è sempre qui: non se ne va, e questo ti stupisce.. Sempre meno, finchè non ti ci abitui. Con gli ultimi, residui sprazzi di attenzione ti accorgi che la piccola città è diversa da come te la ricordi. Là si vede un campanile, il sole illumina le strade come non aveva mai fatto prima. L'aria è diversa, fresca, dolce. In giro c'è poca gente, e non cammina correndo. Le attese in banca non sono nervose, ma rilassate. L'edicolante ti aspetta dove è sempre stato, e nei bar c'è ancora il tuo vecchio amico. Gli amici, in compenso, non sanno che sei qui. E se ne rimangono nel loro piccolo cantuccio, un nido in cui rimangono separati dal piccolo movimento che anima la città e fanno -ciò che è di massima importanza e li separa dal resto del mondo-.

Che bello è tornare a casa dopo essersene stati via per un po'. Si notano tante cose, se ne apprezzano di più di quando si è partiti.

Viaggiate, la casa rimarrà sempre lì ad aspettarvi. Più bella di quando siete andati via :-)
