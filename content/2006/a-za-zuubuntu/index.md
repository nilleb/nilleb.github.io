---
title: "[a-zA-Z]*[Uu]buntu"
date: 2006-10-26
categories: 
  - "thoughts"
---

Dovevo far capire in qualche modo che questo è un post per informatici: un titolo che è una sequenza di simboli incomprensibili agli occhi dei più, ma che riscalda il cuore di ogni informatico.. :-P

Passando alla notizia vera e propria, oggi è il 26/10. Fin qui, nulla di strano se non fosse che questo giorno è la deadline ufficiale per il rilascio di Ubuntu 6.10. Cosa è Ubuntu? Una distribuzione GNU/Linux, semplice, a misura d'uomo più che di calcolatore, infarcita di delizie informatiche. I palati più raffinati Vi confermeranno i suoi innumerevoli difetti, ma un altro tipo di assaggiatori rimarrà piacevolmente stupito.

Questa versione di Ubuntu, chiamata familiarmente EdgyEft, viene rilasciata in tre flavour (NdT: gusti): Ubuntu, Kubuntu ed Edubuntu. Queste tre versioni si differenziano nel tipo di utente per le quali sono destinate. La maggior parte degli utenti si può accontentare della prima e restarne soddisfatto. Ma se voleste provare il bellissimo K Desktop Environment (KDE), allora Kubuntu è la scelta ideale. Se invece siete professori o allievi che tengono alle sorti della propria istituzione, provate Edubuntu.

Se siete utenti Windows, impauriti davanti alla sola parola Linux, provatelo lo stesso. Ubuntu può essere provata \*senza toccare alcun che\* del vostro esistente sistema. Semplicemente, usa-e-getta-se-non-ti-piace.

Faccio ancora notare una cosa, che costituisce il motivo per cui scrivo questo mezzo-articolo. EdgyEft è l'ideale supporto per la verifica delle funzionalità di AIXGL e beryl.

Aggiungo un po' di link dai quali potete trarre più informazioni..

- EdgyEft RC [§](http://www.ubuntu.com/news/EdgyReleaseCandidate)

- EdgyEft, note per gli sviluppatori [§](https://wiki.ubuntu.com/EdgyEft?highlight=%28edgyeft%29)

- Beryl su EdgyEft [§](https://wiki.ubuntu.com/BerylOnEdgy?highlight=%28beryl%29)
- Ma cos'è Beryl? [§](http://www.beryl-project.org/)

- E AIXGL? (per intenditori) [§](http://fedoraproject.org/wiki/RenderingProject/aiglx)
- Dimostrazioni video(tralasciare gli anime :-) ) [§](http://www.youtube.com/results?search_query=beryl&search=Search)
- Ubuntu 6.10 Edgy Eft [§](http://www.ubuntu.com/)

**Update**: è uscita la versione definitiva di Ubuntu 6.10!!! :-)
