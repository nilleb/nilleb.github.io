---
title: "Let me introduce Daniele"
date: "2006-10-03"
categories: 
  - "thoughts"
---

![Red Ink. I suppose that this image is under some sort of copyright, but I'm still using it. If someone knows the copyright holder, please tell me.](images/redink.jpg) Ciao, Vi presento [Daniele](http://caffesaturno.splinder.com/). Lui fa lo scrittore, oltre che la guida turistica e un po' di altre cose. Come guida turistica, lavora a [Coazze](http://www.provincia.torino.it/culturamateriale/musei/e_coa01.htm), in Val Sangone.

La sua conoscenza dei luoghi di Torino e della provincia, oltre alla sua cultura e alla sua fantasia, ha costituito una base solida per la scrittura di racconti e romanzi. I primi li trovate sul suo sito, per la maggior parte. O in libreria, dove trovate anche i suoi romanzi.

Credo che la sua bravura si possa trovare nei suoi romanzi, che scrive dando ai luoghi più nascosti di Torino una nuova vita. Daniele permette ai Torinesi di scoprire tanti pezzettini di più della loro città, costruendo intorno a loro un mondo più fantasioso. Un po' più in ombra della Torino d'ottobre che si vede adesso. Un po' più profonda, se vogliamo.

Naturalmente non scrive solo di Torino, ma anche della sua provincia, e quindi i luoghi dell'ecomuseo di Coazze diventano il palcoscenico del suo [secondo libro](http://caffesaturno.splinder.com/post/8691267).

Lo sto leggendo, anche se a tratti: la copia che leggevo è andata a finire in Francia, quindi dovrò aspettare un'altra settimana per continuare la lettura.

Comunque, se volete un consiglio, andate nella libreria più vicina e provate a chiedere una copia del suo nuovo romanzo. Leggete le prime pagine, a scapito del negoziante. E lasciate che la storia vi prenda.

Beh, è tutto. In bocca al lupo, Daniele.
