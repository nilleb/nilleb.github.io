
        <html>
        <head>
            <title>Campioni del mondo</title>
        </head>
        <body>
            <h1>Campioni del mondo</h1>
            <p>2006-07-10</p>
            <p>Cavoli. Siamo i campioni del mondo. Tutti e 56 i milioni di Italiani si sentono campioni del mondo, grazie a quei 23 che sono tornati da Berlino quest'oggi, e nel momento in cui scrivo stanno ballando davanti ad un mare di persone al Circo Massimo..</p>
<p>Le emozioni che provo stasera non sono nulla in confronto a quelle provate ieri. Queste'estate è davvero particolare, e sono contento che le forze politiche, che usualmente si spartiscono la scena e i palinsesti televisivi, siano letteramente sparite dal nostro orizzonte. A proposito di questo, sono contento che ieri sera all'Olimpia Stadion non ci fosse il nano malefico. I meriti di quest'Italia non sono più suoi che degli altri 56 milioni di persone.</p>
<p>Sono triste quando sento qualcuno dire che siamo un popolo falso, che per un solo giorno si ricorda di essere popolo, di fronte ad un evento così gioioso.</p>
<p>E' bello sentire tutti cantare l'inno. E' bello sentire queste parole, così vecchie e forse fuori moda. Ma a me piacciono da morire :-)</p>
<p>Peccato, che la carriera di un campione con così tanta bravura finisca così in basso.</p>
<p>Mi spiace anche sentir parlare di amnistia per coloro che hanno sbagliato e hanno ridotto il calcio italiano ad una associazione a delinquere.</p>
<p>Evviva l'Italia, Evviva la giustizia.</p>
        </body>
        </html>
        