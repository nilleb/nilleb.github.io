---
title: "hello world!"
date: "2007-05-04"
categories: 
  - "thoughts"
---

Ultime notizie lampo da Ivo.

La Varicella è passata. Resta ancora qualcosa, ma siamo alla fine. Evviva! In Francia impazza la campagna elettorale. Ne ho quasi fin sopra i capelli della lotta segò-sarkò, ma non se ne può fare a meno! Forza Segò. Mais vis ta vie, camarade.

A scapito della varicella, ho fatto una piccola gita il passato week-end. Un borgo medievale, arroccato su una collina in mezzo alla pianura degli stagni della Dombe. Si chiama [Perouges](http://www.google.fr/search?q=perouges). E il nome non è un caso, visto che è stato fondato da un gruppo di Italici. Italici perchè l'Italia era ancora ben lontana dall'immaginazione collettiva, a quei tempi: esisteva solo una cittadina piuttosto piccola, in centro Italia, che stava cominciando a espandersi, Roma.

La pianura della Dombe, poi, è piuttosto ricca di passeggiate e di luoghi da visitare. Di dolci da sperimentare. E di specialità culinarie da gustare. Se non venite, è solo perchè siete pigri. :-)

Maggio in Francia è il mese dei ponti. Non c'è un singolo week end che non preveda la possibilità di attaccarci qualche giorno di ferie. Da noi, si prevede l'arrivo di qualche parente, e qualche gita in luoghi un po' più distanti del solito (Camargue, Arles).

Comunque, sono tornato al lavoro. Sono molto contento di esserlo, non ne potevo più di restare a casa a nulla fare. Poi, qui ci sono i colleghi con cui chiaccherare e Internet per comunicare.

Sto cercando un'associazione seria per il software libero a Lione, ma sembra che non si sia messi molto bene, da queste parti. Colpa dell'accordo tra il sindaco e Bill? no, non credo. Vabbè, rimbocchiamoci le mani.

La mia ditta ricerca un bel po' di figure professionali. Vedete [esker.fr](http://www.esker.fr/) per maggiori informazioni.

Se qualcuno poi volesse contribuire all'arrivo di un portatile sul quale sperimentare un sacco di soluzioni con software libero, ricordo che esiste la possibilità di donare qualcosa! :-)

(edited on 18/11: I have deleted my home address)
