---
date: 2008-05-16
tags: 
  - "everydays"
---

quasi ora di pranzo. ma non ho fame.

mattinata relax. un setup di Exchange 2007 SP1, per Windows 2008. liscio come l'acqua, sono un po' come culo e camicia.

cosa ho fatto di recente? sono partito al sud, carcassonne, perpignan e montpellier. peccato per la pioggia, questo ha voluto dire portarsi dietro l'ombrello, oltre a tutto il resto. il resto era la macchina fotografica, che con i suoi obiettivi raggiunge senza dubbio i due kg. e l'impermeabile. e lo zaino. con il cibo e le giacche. aiuto.

bellissima montpellier, bellissima carcassonne. abbiamo trovato l'atelier di un fotografo senza pari. peccato non mi ricordi il suo nome. perpignan non mi è piaciuta, per via del suo degrado.

un po' meno bene la cucina. ho un pessimo ricordo del cassoulet (pron. it.: cassulet. cari piemontesi che leggono, avete presente fasoj e quajette?). è andata molto meglio con roquefort, crêpes au sarrazin, formaggi tipici e magret de canard.

**Cronache** Sévérine è diventata mamma (9/5), Benoit sta per diventare papà (oggi è la data prevista). Erald conosce Arbri. oggi è il compleanno di Paola. due giorni fa quello di Vincent, domani quello di Benoit (non quello che diventa padre). il tempo è bello su Lione, ma ieri nient'affatto. mi sono persuaso a comprare un GPS. oggi andremo a mangiare al Charolais, un ristorante che propone (solo) piatti di carne.
