
        <html>
        <head>
            <title>mise à jour sans sens</title>
        </head>
        <body>
            <h1>mise à jour sans sens</h1>
            <p>2008-03-10</p>
            <p>l'ovest è il regno delle nuvole e del vento invernale, quest'oggi. tutto è cominciato ieri, mentre facevamo una piacevole passeggiata sui monti del Beaujolais. eravamo fuori sin dal mattino, con una coppia di amici. lo zaino conteneva soltanto qualche fetta di pane e un paio di tavolette di cioccolata, buone come energia solida. la domenica, all'ovest, certe associazioni organizzano scampagnate sui monti, offrendo per una cifra irrisoria un paio di rinfreschi ogni 6-8 km di camminata. e una zuppa di cipolle al traguardo. al di là del nome, niente residui sull'alito ma un sacco di gusto quando mangiata con formaggio e crostini di pane. la sera la faccia scottava leggermente, a forza di tutto quel vento. poi, non essendo abituati a dicia-sette kilometri a piedi, tutti insieme a piccole deviazioni non previste che ti portano fuori dal percorso abilmente balisé, ci siamo sbattuti sul divano assumendo forma amebica. un buon modo di riposare gli arti e la mente, visto che in tv ci sono solo gli exit poll delle comunali. un insieme di cifre, non definitive e ripetute senza sosta e senza senso, fino a che, alle dieciedieci non abbiamo chiuso gli occhi, presi dall'abbiocco.</p>
<p>ben, stamattina per fortuna ci sentivamo dei leoni. il week end è meraviglioso.</p>
        </body>
        </html>
        