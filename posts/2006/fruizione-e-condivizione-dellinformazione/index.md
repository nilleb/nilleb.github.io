---
title: "Fruizione e condivizione dell&#8217;informazione"
date: "2006-11-24"
categories: 
  - "computers"
  - "feed"
  - "information"
  - "rss"
  - "social-computing"
  - "thoughts"
---

Ieri ho parlato con [Ambra](http://www.grunig.eu/SensibleSensitivity/) a proposito della sua tesi, a proposito della fruizione e condivisione dell'informazione. La sua tesi prende come spunto un articolo della BBC che presenta RSS e i feed come un modo di organizzare le informazioni e fornirle agli utenti come il sushi sul suo tappetino scorrevole.

RSS è un formato deputato alla trasmissione di informazioni, di tipo testuale e con caratteristiche simili all'XML. Da un punto di vista informatico sono piuttosto grossolano, ma non m'importa. L'acronimo RSS significa, in una delle sue interpretazioni, RDF Site Summary.

Il suo scopo infatti è quello di rendere disponibili le informazioni testuali incluse in una generica pagina HTML, con uno sforzo di trasmissione esiguo rispetto a quello richiesto dalla trasmissione della pagina intera sulla quale il testo si trova. Ciascun fornitore di contenuti rilascia un proprio **feed** RSS.

Attraverso questo strumento è possibile inviare a un grande numero di utenti il riassunto di un intero sito web, permettendo agli utenti di selezionare ciò che realmente li interessa prima di costringerli a scaricare le intere pagine. Inoltre, gli utenti possono usare strumenti (programmi) appositi per aggregare più feed RSS e costruire un nuovo contenuto, risultato degli interessi dell'utente.

Gli aggregatori di feed sono utillissimi nell'ottenere tutte le notizie più recenti dei quotidiani. Oppure, per ottenere tutti i post dei blog preferiti. O ancora, per ottenere tutte le novità in arrivo nelle videoteche vicino a casa, e così via.

Per quanto riguarda la condivisione dell'informazione, si fa uso invece del Social Bookmarking. In questo "fenomeno" si includono tutta una serie di piattaforme Web (leggi siti) che forniscono strumenti ad-hoc per

- l'inserimento di nuovi siti (link)
- la catalogazione dei siti (link) inseriti
- la navigazione dei siti (link) inseriti, in base alla sua descrizione, alla sua locazione sulla rete, o ad una serie di parole chiave ad esso associate.

Questi strumenti permettono anche di condividere in maniera più diretta l'informazione, ad esempio inviandola agli amici e pubblicandola in pagine personali. Alcuni di questi strumenti, poi, permettono agli utenti di interagire, dando opinioni e voti alle risorse inserite.

Attraverso il voto si permette agli utenti di costruire reti sociali, basate sul "karma" degli utenti e sulla fiducia tra gli utenti. Il karma è la reputazione degli utenti, che viene stabilità con l'apprezzamento della comunità nei confronti del singolo utente. La fiducia tra gli utenti nasce in modo implicito attraverso l'interazione, o attraverso la valutazione del "karma".

Mi sembra di aver esagerato, e di aver fornito un'enorme quantità di informazioni senza fonti sulle quali basare le mie affermazioni. Se questo è vero soprattutto per l'ultimo paragrafo, non lo è per quelli precedenti. Ho trovato parecchio materiale a proposito. Forse me ne sono interessato da un punto di vista più pratico che teorico, ma ho cercato contenuti quanto più possibile privi di tecnicismi.

Questo post è il frutto della mia ricerca di stamattina. Lo trovo un argomento molto interessante, tutto qui.

**Fruizione dell'informazione** [http://it.wikipedia.org/wiki/Really\_simple\_syndication](http://it.wikipedia.org/wiki/Really_simple_syndication) [http://news.bbc.co.uk/2/hi/programmes/3223484.stm](http://news.bbc.co.uk/2/hi/programmes/3223484.stm) [http://news.bbc.co.uk/2/hi/technology/4421707.stm](http://news.bbc.co.uk/2/hi/technology/4421707.stm) [http://xo.typepad.com/blog/2005/04/\_turning\_the\_we.html](http://xo.typepad.com/blog/2005/04/_turning_the_we.html)

**Condivisione dell'informazione** [http://it.wikipedia.org/wiki/Social\_bookmarking](http://it.wikipedia.org/wiki/Social_bookmarking) [http://googleblog.blogspot.com/2006/03/google-reader-learns-to-share.html](http://googleblog.blogspot.com/2006/03/google-reader-learns-to-share.html) [http://www.dlib.org//dlib/april05/hammond/04hammond.html](http://www.dlib.org//dlib/april05/hammond/04hammond.html) [http://www.educause.edu/ir/library/pdf/ELI7001.pdf](http://www.educause.edu/ir/library/pdf/ELI7001.pdf) [http://wiki.mozilla.org/Places](http://wiki.mozilla.org/Places) [http://wiki.mozilla.org/Places:User\_Interface](http://wiki.mozilla.org/Places:User_Interface)

[http://www.freeonline.org/dir/c-1109/Editoria%20Sociale](http://www.freeonline.org/dir/c-1109/Editoria%20Sociale) [http://www.maestroalberto.it/tag/20/](http://www.maestroalberto.it/tag/20/) Rimando anche a nomi illustri come [del.icio.us](http://del.icio.us/), [digg](http://digg.com/), [writely](http://docs.google.com/). Il cosiddetto Web2.0 è la realizzazione di un paradigma che permette di condividere l'esperienza e la conoscenza degli utenti con quella dei creatori dei contenuti pubblicati in rete. Questo è l'hype del momento, ed una pregevole iniziativa.

**Condivisione di esperienze** [http://it.wikipedia.org/wiki/Social\_software](http://it.wikipedia.org/wiki/Social_software) [http://www.bookcafe.net/blog/archivio.cfm?categoria=Blog%20Generation](http://www.bookcafe.net/blog/archivio.cfm?categoria=Blog%20Generation)

**Tecnicismi** [http://it.wikipedia.org/wiki/Web\_semantico](http://it.wikipedia.org/wiki/Web_semantico) [http://it.wikipedia.org/wiki/Metadato](http://it.wikipedia.org/wiki/Metadato)

**A proposito del bug di Firefox2** non c'entra nulla con l'argomento, ma me ne sono interessato lo stesso questa mattina. :-) [http://www.info-svc.com/news/11-21-2006/rcsr1](http://www.info-svc.com/news/11-21-2006/rcsr1) [http://www.info-svc.com/news/11-21-2006/](http://www.info-svc.com/news/11-21-2006/)

**Update**: inseriti i link. Chiedo scusa a tutti (tutti?) quelli che erano interessati a leggere i contenuti remoti e non l'hanno fatto per la mia (e pure loro, però...) pigrizia..
