
        <html>
        <head>
            <title>Dove pattinare sul ghiaccio a Torino?</title>
        </head>
        <body>
            <h1>Dove pattinare sul ghiaccio a Torino?</h1>
            <p>2005-12-28</p>
            <p>La maggior parte dei palazzetti del ghiaccio è al momento chiusa, complici le Olimpiadi. In un moto d'ingenuità ieri siamo andati a Torino Esposizioni, dove una volta c'era il palaghiaccio rotelliere (che nome astruso!).. A salutarci c'erano un paio di cantonieri e un mucchio di sabbia. (Ma gli impianti per le olimpiadi non erano già tutti finiti?) Entrati in un bar, siamo riusciti a scoprire per sentito dire che tutti gli impianti di Torino sono chiusi al momento, eccetto per l'Atrium di piazza Solferino e l'impianto di corso Tazzoli all'estremo sud di Torino. Le voci da bar però non sono sempre corrette: questa mattina con spirito indagatore ho scoperto il <a href="http://www.bloggers.it/torinopazienzaolimpica/index.cfm?blogaction=permalink&amp;id=524F42C8-D983-687A-9BE244B4B947DA21">post</a> di un'altro blogger di Torino, che elenca quali piste sono aperte. Poi c'è il sito di <a href="http://www.tsg-skater.org/mappe.htm">TSG-Skater</a>, che elenca tutte le piste a Torino, ma non è molto aggiornato e non indica gli orari di apertura. è comunque utile perchè elenca tante altre piste dove pattinare anche d'estate, ma senza ghiaccio. Di mio aggiungo che in Valle d'Aosta ci sono un sacco di posti dove pattinare: Aosta, Cervinia, Gressoney, Brusson e molti altri. In piemonte aggiungo anche Biella. Insomma, andate a pattinare! :-)</p>
<p>[Aggiornamento] Ho scoperto un articolo della Stampa Web che parla degli impianti aperti. Si tratta solo della Provincia di Torino, però è utile lo stesso! <a href="http://www.lastampa.it/nordovest/torinoprovincia/05/12/pisteghiaccio/default.asp">Piste nella provincia di Torino</a> Aggiungo anche un'altra chicca: <a href="http://www.lastampa.it/cmstp/rubriche/rubricahome.asp?ID_blog=41">Il blog di Massimo Gramellini</a>, autore del Buongiorno! sulla Stampa. Consiglio l'articolo del <a href="http://www.lastampa.it/cmstp/rubriche/girata.asp?ID_blog=41&amp;ID_articolo=20&amp;ID_sezione=56&amp;sezione=Buongiorno">22/12</a>! ;-)</p>
        </body>
        </html>
        