---
title: "Soluzioni al traffico"
date: 2006-02-02
categories: 
  - "thoughts"
tags: 
  - "everydays"
---

Stamattina il traffico era apocalittico, in città. Oggi è il 2 Febbraio, e questo spiega molte cose. Manca circa una settimana ai giochi, e tante vie vengono bloccate per il lock down degli impianti sportivi. Ci mancava questa: il traffico era congestionato già prima, nella parte sud di Torino.. Le scelte disgraziate degli ultimi 40 hanno fatto sì che la zona di Mirafiori fosse quasi completamente separata da quella al di là della ferrovia. Per i pendolari mirafiori-lingotto la quotidiana odissea si è trasformata in un inferno. Dopo la chiusura del sottopasso del Lingotto, le altre vie, comprese le più piccole e sfortunate, si sono riempite come d'incanto, e ora per fare 100 metri sono necessari 5 minuti d'auto.

Soluzioni?

Certo.

Non usate i mezzi pubblici. Gli automobilisti a Torino se ne fregano delle vostre beneamate linee gialle, autisti dei bus!

Non usate le corsie Olimpiche. Sono comunque bloccate.. Cavoli degli atleti se dovranno partire alle 5 del mattino per raggiungere l'impianto per la prova delle 10.

Piedi? Sì, se la vostra meta non dista più di mezz'ora. Comprate una mascherina però. I vostri polmoni ve ne saranno grati.

Piedi, ma dentro a due comodi pattini. Se siete capaci di pattinare, è senza dubbio la soluzione migliore. Di solito riuscite a far stare i pattini dentro uno zainetto, se volete rimettervi le scarpe. Occhio alle salite e alle discese, però! E anche agli altri pedoni!

Bicicletta? Sì, se avete uno sgabuzzino chiuso a chiave dove lasciarla dopo averla usata. A Torino il furto di biciclette è un'attività molto sviluppata.

Si accettano idee alternative. Di mio, lascio un riferimento ad alcune risorse utili.

- Piste a torino dove imparare a pattinare [§](http://www.comune.torino.it/sport_torino/pattinaggio.htm)
- Le piste ciclabili a Torino (c'è pure una mappa) [§](http://www.peveradasnc.it/mtb/percorsi/ciclopiste/)
- Il sito dedicato alle bici del comune di Torino [§](http://www.comune.torino.it/ambiente/bici/index.html)
