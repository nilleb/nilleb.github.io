---
title: "Finisterrae"
date: 2005-08-22
tags: 
  - "travelling"
---

Sono ancora un po' scaramantico nel parlarne. Sono cominciati i preparativi, in modo sotterraneo e poco evidente.. Sto partendo! Qual è la destinazione stavolta? Finistére. Intendo il dipartimento della République Française, il più a nord-ovest. Non intendo vedere solo questo, ma anche i dipartimenti vicini, e tutto ciò che costituisce la Bretagna. A farmi partire sono stati i racconti di luoghi fantastici e le immagini della natura selvaggia. Delle scogliere e delle calette di sabbia bianchissima. E dei piccoli paesi sulla costa, con le barche colorate in fila sulla spiaggia. Le voci a proposito di foreste di pietra e di isole in mezzo al mare. Le descrizioni di genti che non appartengono a nessuna terra e nessun paese, seppure facciano parte della Francia. Beh, questo a me è bastato per decidere. Era un'idea campata in aria, tanto per sognare ad occhi aperti. Per questo sono tanto scaramantico, e fin quando non sarò in auto non ci crederò.. Che splendido sogno può essere la realtà! :-) A presto!
