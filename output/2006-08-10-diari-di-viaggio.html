
        <html>
        <head>
            <title>Diari di viaggio</title>
        </head>
        <body>
            <h1>Diari di viaggio</h1>
            <p>2006-08-10</p>
            <p>Dopo che qualche giorno fa ho parlato di qualcosa di molto serio, oggi ho intenzione di dedicarmi a qualcosa di molto più frivolo.</p>
<p>C'è un non so che di nomade nella mia anima, che mi spinge a leggere racconti di viaggio, a muovermi e a cercare sempre qualcosa di nuovo e stimolante. Questa volta ci sono riuscito stando fermo in ufficio: un <a href="http://www.repubblica.it/indici/speciale/altri/2006appennino/index.htm">racconto a puntate</a> pubblicato da La Repubblica.</p>
<p>Questo "esperimento", come mi permetto di chiamarlo, è semplicemente delizioso. Racconda del nostro paese, e degli angoli più segreti della penisola. Si tratta del racconto di un viaggio, come ho detto. I dati statistici al suo riguardo sono tanto precisi quanto sbeffeggianti.</p>
<p>Il racconto si svolge giorno per giorno, accompagnando lo scrittore ed il lettore attraverso le scoperte del viaggio. Mi permetto di dire che l'Italia raccontata racchiude tanti piccoli tesori.. E questi tesori sono costituiti dai monumenti e dai luoghi, ma soprattutto dalle persone incontrate nel viaggio e dagli aneddoti di un tempo passato.</p>
<p>Quello che emerge dal racconto è anche a mio avviso, un segnale preoccupante. Gli italiani hanno deciso di abbandonare questi luoghi, questi tesori, al loro destino (solitario). Insomma, a quanto sembra una spiaggia di Rimini (o Gallipoli, o di Borghetto SS) vale molto più di altre decine di migliaia di luoghi del nostro paese.</p>
<p>Che tristezza.</p>
        </body>
        </html>
        